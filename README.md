# Python Data PO

## Beschrijving opdracht

In deze PO laat je zien hoe je wat je geleerd hebt over Python datastructuren zoals lijsten en dictionaries kunt combineren om een eenvoudige data analyse uit te voeren.

## Hoe deze repository te gebruiken

Je kunt met Github Desktop deze repository clonen. Vervolgens ga je in 4 stappen te werk:

### 1. Kies een dataset

Er zijn een aantal datasets meegeleverd, maar je mag natuurlijk ook een eigen JSON dataset van internet halen. Er moet wel genoeg data in staan om een aantal vragen te kunnen beantwoorden. De meegeleverde databestanden zijn:
- `houten-afvalcontainers`: Locaties van afvalcontainers in Houten
- `houten-glasbakken.json`: Locaties van glasbakken in Houten
- `houten-winkels.json`: Locaties van winkels in Houten
- `youtube-LexFridman.json`: Youtube videos van Lex Fridman
- `youtube-Royalistiq.json`: Youtube videos van Royalistiq
- `youtube-Veritasium.json`: Youtube videos van Veritasium
- `warzone-roy.json`: Warzone statistics van Royalistiq

De eerste 3 komen uit [Open Data Houten](https://gisdata.houten.nl), de volgende 3 uit de Youtube API en de laatste dataset van cod.tracker.gg.

> **Note**
> Je kunt JSON bestanden bekijken in elke tekst editor, ook in Visual Studio Code.

### 2. Maak een plan

Vervolgens is het de bedoeling dat je eerst een paar vragen opstelt die je wilt beantwoorden over jouw dataset. Dat kan bijvoorbeeld voor Youtube video's zijn welke videos de meeste views en/of likes hebben, of er een verband tussen likes en views is, of er een verband tussen bepaalde woorden/onderwerpen en het aantal views is, hoe vaak bepaalde onderwerpen of mensen genoemd worden in een videotitel etc. etc.

Deze vragen schrijf je op en commit je in het bestand [`vragen.md`](vragen.md).

### 3. Schrijf de code

Vervolgens is het de bedoeling dat je jouw code schrijft en commit in het bestand [`analyse.py`](analyse.py). Hierin staat al een beetje code om je op weg te helpen met het openen van het JSON-bestand.

### 4. Schrijf je antwoorden en feedback

Tot slot beantwoord je nog je eigen vragen en de vragen 'Op welk stukje code ben jij trots?' en 'Wat vond je moeilijk aan deze opdracht?'. Met de beantwoording van deze vragen kun je 2 punten verdienen. Als je hier mee klaar bent, lever je het in door alle wijzigingen te committen en te pushen in Github Desktop!